---
slug: voice-recorder
title: Diktofonas
tags: [newpost]
---

Kodėl niekad nepanaudoji savo žinių tam, kad sukurtum realų produktą?

<!-- truncate -->

# 2026-02-19

> TLDR;

> Šiandienos tema: Diktofonas (Dar kartą apie Recorder programėlę)

Sveika, elektroerdve,

Kodėl nepanaudoji savo žinių tam, kad sukurtum realų produktą? 

Tokių ir panašių pastebėjimų esu gavęs jau ne kartą, tad pamaniau... Hey, kodėl gi ne? Juolab todėl, kad turiu pakankamai laisvo laiko bei pakankamai įrankių darbų automatizacijai, o domėjimąsis nūdienos technologijomis prioritetų lentelėje vis dar užima pirmąją vietą*. 

Todėl projektui ėmiausi vienos paprasčiausių galimų idėjų - skaitmeninės užrašų knygelės.

Norėjau, jog ši skirtųsi nuo panašių produktų. Dėl šios priežasties integravau balso įrašymo** funkciją ir nuo paskiausio užsiminimo apie projektą integravau dar keletą naujovių.

Kuo aplikacija skiriasi nuo kitų?

Viskas, ko reikia diegimui:

- Turėti Chrome naršyklę
- Apsilankyti https://recorder.artefaktas.eu
- Įsidiegti aplikaciją, kaip PWA (progresyvią WEB aplikaciją), nes iš tiesų tai yra SPA (Single Page Application)

Funkcionalumas:

- Teksto įrašų kūrimas
- Balso transkripcija / Balso įrašų pridėtis
- Skaitmeninis kalendorius
- Įrašų saugojimas naudojantis kalendoriumi (spustelėti datą -> pasirinkti naują įrašo kūrimą)
- Įrašų redagavimas bei trynimas
- Galimybė pridėti/pašalinti balso įrašus atskirai
- Paieška

Pagrindiniai skirtumai:

- Veikimas Offline režimu
- Informacijos saugojimas tik naudojame įrenginyje (kol kas nėra galimybės sinchronizuoti įrašų tarp įrenginių ar importuoti senuosius)
- Galimybė dalintis įrašais (taip pat juos eksportuoti)
- Naudojimui visiškai nereikalingas paskyrų kūrimas (pakanka naršyklės palaikančios PWA įdiegtį)

https://recorder.artefaktas.eu/

Projekto kodas uždaras, tačiau aplikacija nemokama.

*Bent jau kol kas.

**O jei tiksliau, tai transkribavimo - balso įvesties vertimą tekstine išraiška. 

[![ko-fi](https://ko-fi.com/img/githubbutton_sm.svg)](https://ko-fi.com/K3K06VU8Z)

Iki sekančio susiskaitymo.

Šis ekranas trumpam išsijungia, bet kažkur įsijungia kitas.

> Artefaktas docs.

> Thinking out loud, responsibly.

> Artefaktas.eu is a personal digital garden exploring technology, creativity, and the craft of building things online. Posts range from reflections on blogging tools and web frameworks to thoughts on AI, productivity, and digital minimalism — always with a mix of humor, curiosity, and hands-on experimentation.

> About author: I’m a creator-blogger driven by curiosity, blending writing, art, music, code, and the elegance of math and physics into everything I do.
